<h1>Rólunk</h1>

<?php
	subNavigator('nav1', 'Együttes');
	$this->setPageTitle('Együttes');
?>

<div class='content'>

	<img alt="" id="strip" src="images/strip.jpg" />

	<p>
		A Pannónia Néptáncegyüttes 1992-ben alakult Kistarcsán. Jelenleg <strong>hat csoportban</strong> (Pöttöm, Gyerek, Ifjúsági, Felnőtt, Hagyományőrző, Szüvellő) közel <strong>150 táncos</strong> ismerkedik a népi kultúra hagyományaival.
	</p>
	<p>
		A táncegyüttes <strong>elsődleges célja</strong>, hogy a <strong>magyar népi kultúra, a néptánc hagyományainak átadásával, bemutatásával</strong> olyan kereteket teremtsünk az ifjúság számára, amelyben megtalálhatja a helyét, felfedezheti a közösséghez tartozás érzésének nagyszerűségét. 
	</p>
	<p>
		Csoportjaink arra törekszenek, hogy a Kárpát-medence nagy részéről tudjanak táncokat bemutatni. Így Somogytól Moldváig, Magyarbődtől Méhkerékig számos tájegység táncával ismerkedtünk már meg, állítottuk azt színpadra. A felnőtt csoport repertoárján bonchidai, illetve kalotaszegi román, magyarszováti, vajdaszentiványi, Küküllő menti, marosmagyarói, Kistarcsa környéki szlovák, sárközi, mezőföldi, domaházi táncanyagok szerepelnek. Szerkesztett műsoraink közül az „Én országom Moldova…” emelkedik ki, melyben a moldvai csángó magyarság tánchagyományát, kultúráját mutatjuk be.
	</p>
	<p>
		Minden évben új táncanyaggal ismerkedünk. Idén kisgyerek csoportunk bagi, ifjúsági csoportunk nyírségi, felnőtt csoportunk pedig szilágysági és bodrogközi táncanyaggal bővítette tudását.
	</p>
	<p>
		Törekszünk arra, hogy csoportjaink <strong>országos fesztiválokon</strong> is részt vegyenek. 2004-ben Gyöngyösön, 2006-ban Kecskeméten, 2008-ban és 2010-ben pedig Budapesten szerepeltünk sikeresen a minősítő fesztiválon, és <strong>„minősült együttes”</strong> címet szereztünk.
	</p>
	<p>
		Az utóbbi években több <strong>külföldi felkérésnek</strong> is eleget tudtunk tenni: a gyermek csoport Csehországban, Bojkovicében, a felnőtt csoport a törökországi Bursában vett részt a 20. Nemzetközi Arany Karagöz Néptáncversenyen (20. Uluslararasi Altin Karagöz Halk Danslari Yarismasi), majd Lengyelországban szerepelt nemzetközi fesztiválon, illetve a következő évben Európai Uniós rendezvényen (Eurofolk Fesztivál).
	</p>
	<p>
		2010-ben és 2011-ben is részt vettünk a csepeli Authentica Fesztiválon. Az első évben különdíjban részesültünk, 2011-ben azonban a Szengyel István „Isaszegi táncok” című koreográfiájával első helyezést értünk el. 2011 októberében a Közép-magyarországi Folklór Szövetség és a rákospalotai Szilas Néptáncegyüttes által rendezett III. Szilas Fesztiválon is eredményesen jelentünk meg.
	</p>
	<p>
		A felnőtt együttes mellett a gyermek csoportunk is szép sikereket ért el az utóbbi években. Az Örökség Gyermek Népművészeti Egyesület és a Közép-magyarországi Folklór Szövetség szervezésében rendezett megyei és regionális fesztiválokon szerepeltek, 2009-ben a Mesterségek Ünnepén is bemutatkoztak. 2010-ben Érsekújváron jártak, ahol szintén nagy sikert értek el.
	</p>
	<p>
		Hagyományőrző csoportunk 2009-ben Szarvason szerzett aranyminősítést a nemzetiségi táncegyüttesek körében
	</p>
	<p>
		Igyekszünk tevékeny részt vállalni a <strong>régió kulturális életében</strong>: többek között Isaszegen, Kerepesen, Csömörön, a XVI. kerületben szerepelünk különböző rendezvényeken.
	</p>
	<p>
		Együttesünk csoportjaival az év során több rendezvényen is rendszeresen találkozhatnak. Évente június hónapban kerül sor a <strong>Pannóniás Néptánc és Hagyományőrző Fesztivál</strong> megrendezésére, melyre a környék táncegyütteseit, népművészeket várjuk.
	</p>
	<p>
		December hónap folyamán ünnepeljük az együttes megalakulásának évfordulóját, melyre minden évben kétrészes színházi műsorral készülünk, minden csoportunk részvételével.
	</p>
	<p>
		Szoros a kapcsolatunk Kistarcsa város Önkormányzatával is, rendszeresen fellépünk a városi rendezvényeket, mint például a májusi Kistarcsai Napok rendezvénysorozat.
	</p>
	<p>
		Törekszünk jeles napjainkat a <em>népi hagyományoknak</em> megfelelően <em>megünnepelni</em> (húsvéti locsolás, farsang, stb.), rendszeresen rendezünk <em>táncházat</em>, minden évben <em>tánctáborok</em> várják csoportjainkat.
	</p>
</div>

